# Návod na hru BOUNCE 2

## Popis

Bounce 2 je plošinová hra, v ktorej hráč skáče s loptou cez prekážky a snaží sa dostať do cieľa. 
Hráč musí nazbierať dostatočný počet bodov (mincí) aby bol cieľ pre neho otvorený. Po hracom 
pláne sú rozmiestnené prekážky (pichliače a pavúci), ktoré môžu loptu prepichnúť a tým hráč 
stratí jeden život. Život môže opäť získať nájdením a zobratím nového života na hracom pláne. 
Mapa obsahuje steny cez ktoré hráč nemôže prejsť, vodu cez ktorú môže prechádzať bez prekážok 
ak nie je lopta nafúknutá. Ak je lopta nafúknutá (má zväčšené rozmery), hráč bude na vode plávať 
a nedostane sa pod hladinu. Pre nafúknutie lopty sa hráč musí dotknúť pumpy, pre zmenšenie 
rozmerov do pôvodného stavu sa hráč musí dotknúť sfukovača. Pohyblivé plošiny posúvajú loptu. 
Ak hráč nazbiera dostatočný počet bodov a otvorí sa mu cieľ, môže prejsť do ďalšieho levelu.
Každý hráč si musí pred začatím vytvoriť vlastný profil s heslom.

## Ovládanie

Hráč ovláda loptu pomocou klávesnicových šípok. Hra môže byť pozastavená klávesou Medzerník 
alebo Enter. Klávesov BackSpace sa hráč vráti do svojho profilu. Na ukončenie celej aplikácie 
môže hráč stlačiť krížik v pravom hornom rohu okna.

## Ukončenie

Hra končí ak hráč stratí všetky životy alebo úspešne prejde všetkých dvanásť levelov.

### Verzia:
2017/09/21
